
بسم الله الرحمن الرحيم ، أهلا بحضرتكم في فيديو خاص تعليقا على النصر المظفر والمبين
اللي حققه الأستاذ خالد البلشي في نقابة الصحفيين وفوزه بمنصب نقيب الصحفيين
تقدر تقول كأول نقيب مستقل تماما ، يعني خارج من حتى ما كان يعرف بمؤسسات الجنوب الصحفي
هي مؤسسات الفقيرة زي روز اليوسف ودار الهلال اللي كان بيطلع منها نقباء يعني بعضهم مدعوم حكوميا وبعضهم غير ذلك أو مستقلين
لكن هنا بتتكلم عن نقيب أولا محسوب بشكل واضح على قوى المعارضة ، على اليسار ، على الثورة يناير
بشكل لا يدع مجال للشك ، بتتكلم عن نقيب صحفيين رئيس تحرير ليه مش بس موقع محجوب
اللي هو موقع درب وإنما لعدة مواقع صحفية محجوبة متتالية بدأها بموقع كاتب ثم موقع البداية ثم موقع درب
وكان في حالة من المطاردة بينه وبين السلطات الحاجبة لدرجة أنه أسرع مواقع كنت تتحجب هي اللي لها علاقة بخالد البلشي
فأنت عندك هنا حدث ، لو في الأيام العادية يبقى حدث كبير
اللي هو الأيام الاستبداد المباركي ناعم المخالب اللي بيدير النقابات بالتليفون وبشكل يعني
فيه نوع من أنواع المرونة والسلاسة فما بالك بهذه الأيام اللي الحكاية فيها يعني حفرة على الناشف
وفيها غشومية في إدارة العمل السياسي والنقابي مما يعطي لهذا الفوز دلالاته كبيرة جدا
وخصوصا أنه مش فوز فردي وإنما الفوز مجموعة أسماء وانهزام بعضه يعني فاضح وبعضه عادي لمجموعة أسماء محسوبة على النظام
ولا تجد أي حرج في ذلك يعني وفوز كمان في مواجهة مال يعني يصل إلى فكرة أنه يبقى فيه يتندر الصحفين على وجود كاراتين لبشارة
طبعاً ده كان يوم الكاراتين العظيم عبد الفتح السيسي في الاستاد بيوزع كاراتين ورجالته في نقابة الصحفين بيوزعوا كاراتين مشويات
متخيلين أنه ده هيحسم موضوع نقابة الصحفين طبعاً مشهد الاستاد ده احنا تكلمنا عنه قبل كده اللي هو في إطار احتقار المصريين ومش هأكرر الحديث عنه
ويعني يبدو أنه ما فيش أي حد عاقل حتى في النظام مستعد أنه ينبه إلى خطورة المشاهد
أنا مبارحة كنت بتفرج على قناة من القنوات التلفزيونية الحكومية كلها طبعاً قنوات حكومية مشاهد مرعبة في انحططها واحتقارها للناس
وأنك تظهر زباط شرطة هم بيوزعوا كاراتين على الناس وجايبهم بوشهم وبتمنى عليهم
ما فيش حد بيفكر لأ خلاص هو الموضوع يعني ايدك والأرض ما فيش حد حتى مدرك خطورة داع لشكل البلد
أو أنه بلد يعني بتحتفل بخبتها ومش قادرة حتى تدير المشهد المزري بتاع الفقر بشكل يعني فيه حفظ شوية لكرامة الناس
فانت بتتكلم في نقابة الصحفيين اللي هي نقابة من نقابات الرأي
وبتتكلم عن مشهد تقدر تضعه في صورة أكبر اللي هو ما حدث في نقابة الأطباء
برضو النقيم فيها مش محسوب على النظام معبر عن إرادة الجمعية العمومية للنقابة
نقابة المهندسين نفس الحكاية المناوشات الكتيرة اللي حصلت في نقابة المحامين
واللي بتنبيه انه فيه مشهد وفيه صورة مختلفة
طبعا في أوقات زي دي وفي أوضاع زي دي نفتكر بيت الشاعر الكبير فؤاد حداد عمالة بالغ في الأمل واليأس
وانه تلاقي ناس يعني بتشوف أداءهم عندك على الـ timeline في حساباتك على الـ social media
تشوف أصدقاء قبل الانتخابات بيوم يقولك يا عم انسى يا عم انتوا مجنين يا عم خالد البلش مين
الراجل ده واضح انه هو ايه يعني مسدق نفسه
والراجل ده طيب ولا حاجة مش حد يعقله يا جماعة من صحابه ويقوله ايه اللي انت بتعمله
وتاني يوم ايه ده ده بقى انه بيعملها ده بقى انه هيعملها ده بقى انه عملها
وبعدين بعد شوية تلاقي نفس الشخص يقولك ايه امه اكيد مطبخة ما مش معقولة
ما هو لازم يسيبه حاجة عشان يفكه الضغط على النظام ويبدأ بقى ايه
يحاول يبرر يأسه الشديد بانه مش قادر يعني ينظر الى فكرة ان فيه واحد نزل الشارع الصحفي
ولف من مؤسسة لمؤسسة وتحمل غلسات وغتتات في بعض الاماكن زي ما حصل له في وكالة انباء الشرق الاوسط
وتحمل سماع الشكوى وتحمل وده جاي طبعا من خبرة في العمل النقابي بقالها سنين
وادرك انه في لحظة ممكن يتم تغيير فيها شيء
فكون بقى ان في حد بيبالغ في الامل وياخد بقى هذا المشهد
اللي هو جاي من تضحيات وشغل وفريق عمل متكامل مش بس خالد البلشي وانما مجموعة ضخمة حواليه
سواء من الصحفيين المخضرمين او من شباب الصحفيين صعبان عليهم حال مهنتهم
رفضين ان هم الوضع يستمر بهذا الشكل المزري وقرروا ان هم يغيروا اوضاعهم
فكون ان انت تاخد المشهد ده وعايز تبالغ في الامل وتصوره الى انه ممكن يتكرر فيه انتخابات رئاسية قادمة في السنة الجاية ده لوقت عملت يعني
وتطلع منه بعضات وعبر انه الناس لما يقرروا ان هم يتغيروا فممكن يغيروا الواقع بحقك تماما
لكن طول الوقت انت محتاج تفتكر انه لعبة الانتخابات الرئاسية دي او قوانينها لعبة مختلفة تماما بيحكمها عوامل كثيرة جدا منها عوامل اقليمية منها عوامل دولية
منها كمان التصدعات اللي داخل المؤسسة الحاكمة وبالتحديد المؤسسة العسكرية والاجهزة السيادية زي المخابرات او ما يطلق عليه
الاجهزة السيادية او الاستعبادية لكن برضو يظل انه الشعب المصري لو عايز حاجة يعملها هيعملها سواء في الشارع او في صندوق الانتخابات
مش لانه في شيء خاص او مختلف ولكن دا عملته شعوب كثيرة جدا والامثلة في ذلك اكثر من ان يعني نذكرها الآن
اكفينا ما حدث مثلا في شيلي في ضل قبضة حاكم يعني عتيد وجبار زي بنوشي بمؤسسته العسكرية الداعمة وجي الاستفتاء اللي هو بتاع نوق قلب الموازين
فطول الوقت فيه معاملات كثيرة جدا وعوامل كثيرة جدا تخلينا نحكم على التجربة لكن المؤكد انه اللي حصل دا في نقابة صحفيين
شيء مختلف شيء له ما بعده شيء يخلي يبقى فيه جرس انذار بالنسبة للنظام الحاكم في تعامله مع الشارع
وانا اعتقد ومش معلومات انما تصور انه فيه طاقم بدأ يفرغ نفسه دلوقتي لافشال اي محاولة للاتفاق على مرشح رئاسي في الانتخابات الرئاسية القادمة
سواء تمت في معدها او مش في معدها بس في دلوقتي جرس انذار الى انه ايه دا ممكن يحصل اتفاق بشكل ما يستغل حاجات احنا كنا متخيلين انها متحصلش فلازم يتم بقى ايه القضاء عليها من المنبع
وانا اعتقد انه هيبقى وده بقى جزء فيه مش بس تصوراته انما معلومات انه فيه جزء كبير جدا من التحقيق عن ايه اللي حصل وليه دا حصل
وليه تم السماح بفوز خالد البلشي وليه تم الاصرار على اختيار واحد زي خالد ميري المرشح له رئيس تحرير الاخبار
وانه يكون بالمناسبة خالد ميري وخالد البلشي دفعة واحدة في كلية اعلام وهم الدفعة الابلي مباشرة فانا اعرفهم كويس بل يمكن حتى معرفتي بخالد بيري كانت اسبق في كلية اعلام اكتر من خالد البلشي اللي عرفته بعد كده في روزاليوسف ثم في الدستور
طبعا موضوع برضو اختيار ميري يعني انه اللي بقى المرشح الميري على قولة اللي قال يعني انه مرشح المدني هزم المرشح الميري زي ما كتب الصديق احمد الفخراني
لكن الفكرة هنا لانه خالد ميري مش جديد على النقابة هو امين صندوق وكان رئيس لجنة اظن خدمات اسكان او حاجة قبل كده يعني اشتغل في العمل النقابي من سنين فهذا مش اختيار جديد
لكن ما كانش هو المرشح المدعوم من ما يطلق عليها مؤسسات الشمال او المؤسسات الحكومية اللي هي نظام مبارك فخخ فيها النقابة من سنين طويلة وحط فيها بقى ايه موظفين اداريين خدوا عضوية نقابة بل ووصل الامر الى سوائين مع الاحترام طبعا لمهنة السواء او المهنة الادارية
لكن نقابة صحفيين دي مهنة ليها علاقة بمهنة الصحافة نفسها باللي بيمرسوا العمل الصحفي بتفريعاته وبتنوعاته والكلام في ذلك اشرحه يطول ولعب فيه بقى العتولة الرؤساء المجالس الادارات العتيدين اللي كل واحد فيهم اعدله زي مبارك برضو حاجة وعشرين سنة عندك ابراهيم نافع عندك ابراهيم سعدة جلالد ودر سامير رجب مكرم محمد احمد
كل واحد في منطقته وفي مسحته فكانت السيطرة قوية المرة دي الحجد معرفوش يعملوه لانه اختاروا اسم مش محل اجماع واسم فيه تصدعات بخصوصه ومن هنا جاية فكرة الغشومية في الاختيار يعني كان عندهم فرصة مثلا ان هم يختاروا واحد زي مثلا عبد المحسن سلام من الاهرام او اسماء كتيرة ممكن تحقق الشكل اللي هو اقرب الى الشكل المباركي
اللي كان بيلعب اللعبة النقبية دي من خلال انه ينزل بحد مثلا زي ابراهيم نافع فيقول للصحفيين ان كل اللي انتو هتطلبوه من مطالب مادية هتجاب لان الراجل ده ودنه ودن مبارك في بؤه يعني فيقدر يوصل بقى ايه الطلبات بتاعتك وينتزعلك وحقوك
وانتو ايه الواحد زي مكرم محمد احمد اللي كان بيشارك في كتابة خطب مبارك فبالتالي هيقدر يلبلكوا طلباتكوا بس النظام ما ينزلش سامير رجب حتى لما مرة سامير رجب قرر انه ينزل الانتخابات كانت حوسها ويعني طرد اش قرر طرد من ده ونزله ابراهيم نافع لانهم معرفين ان في حدود فيه تقدر تلعب بفكرة ناس عندهم الحد الادنى من المهنية
اللي تخليهم حتى مثلا لما يجي الحكومة تطلع قانون زي قانون رقم 93 لسنة 95 اللي هو لتكميم حرية الصحافة فيهنبري ابراهيم نافع وباسم النقابة للدفاع عن حرية الصحافة ويحصل حشد ويقف مع الصحفيين لانه فيه حدود معينة للمخطرة بفكرة مهنة الصحافة
طبعا ذلك عهد مضى وولى وكانت الحكومة فيه قدرة من خلال وجود اسماء معينة في الأمن الوطني ومكانت المخابرات العامة مش ضليعة قوي في العمل إدها مش في العمل الداخلي
وفي جوة الأمن الوطني فيه اسماء مختلفة كل واحد فيهم يمسك ملف ويديره مع اللي موجودين فيه وحوالين حسن مبارك فيه اسماء عندها خبرة بالعمل السياسي فكانت الحكاية بيبقى فيها نوع من أنواع يعني إما أنه هم يفتحوا خطوط مع شخصيات مستقلة زي مثلا حمد السيد في انقابة الأطباء وغيره يعني
أو يسمحوا مثلا بأنه يبقى فيه شخصية زي النقيب بأشهر نقابة المحامين أحمد الخواجة أو رجاء عطية أو سامح عشور ويبقى فيه لعب من خلال الشخصيات دي اللي هي شخصيات مستقلة وعامة ويبقى الضغط عليها من تحت لتحت مش بالشكل الفج اللي بقى موجود في عهد عبد الفتح السيسي
وجزء العساكر اللي هم حوالي يعني حتى العساكر فيهم اللي لابسين مدني يعني اللي هي نفس عقلية الحفر على الناشف واللي هو ايه بقى وإن كان عجيبكوا بقى وإيه وإنتوا فاكرين نفسكوا وإيه وعبد الناصر محظوظ بإعلامه وطلعوا من فوقنا بقى والبلد مستهدفة والحاجات اللي ايه
الافكار البلهاء والمنحطة ويمكن ييجي هنا نموذج انه حتى لما يقرروا وده لعب دور في الانتخابات الاخيرة انه هم اختاروا عينات من عينات الدبة اللي فشخت صاحبها زي مثلا فيه واحد اسمه احمد الطاخري ده رئيس تحرير روزاليوسف وممثلسكين والقاهرة الاقبارية
وحاجة من النوع اللي هو ينطبق عليه قول الشاعر خريان مدريان ازاي خريان مدريان ده مش افتقى تعليه انك تلاقي واحد يوصل الى هذه المناصب وليس في تاريخه مقال واحد مش هقولك خبر او حملة صحفية او تحقيق وانما كل المسألة علاقاته بيه الزباط وفلان بيه وعلي بيه وبتاعه والناس اللي ايه بيسندوه وبيدعموه
ويحاول انه يعني يبين نفسه ان هو طالما وصل ودي من خيبة النظام لانه روزاليوسف دايما طول الوقت مؤسسة روزاليوسف ما فيها روزاليوسف صباح الخير كان فيه حرص كده من النظام من ساعة اما استلم الصحافة وتأممت سنة واحد وستين
وجاي بقى على عتولة في المؤسسة دي يعني عتولة اليسار لمصري انه يترك لها نوع من انواع الاستقلالية شوي في الاخر هي بتشتغل بتغرد داخل السرب الناصري او السرب الساداتي بتشد شوي وساعات مثلا في فترة السادات لما بيجي صلاح حافظ وعبد الرحمن الشرقوي وفتح غانم فياخدوا موقف يغضب السادات في انتفاضة 18 و19 يناير 77
فيصروا انها كانت انتفاضة شعبية ولا انتفاضة حرمية ويحصل مواجهة بين السادات وصلاح حافظ فيقرر السادات انه يكفن روزاليوسف ويجمدها ويجيب عبد العزيز خميس ومرس الشافع يمسكوها وهم يعني صدقاءه ويقول يعني بمبحنة في احدى المرات انه انا مبسوط ان انا ما عدتش بقرأ روزاليوسف
يعني لانه خلاص انتهت اهمتها فاللي عملوا عبد العزيز خميس ده حاجة كويسة لكن كمان لما ترجع فترة مبارك فيقدر انه يسمح للويس جريس في صباح الخير باستقلالية طول فترة التمانينات يسمح بعد كده بالصفقة اللي حصلها بين انه محمود التهامي وعادل حمودة ويجيبوا شباب مشاغبين ومتمردين يبقوا بعد كده نجوم في الساحة
كل هذا الفهم للواقع وخصوصية مؤسسة روزاليوسف بينتهي وتقدر تشوف ببساطة انه اسأل اي حد بيع جرايد روزاليوسف موجودة انت بتلاقيها انت عمرك سمعت عنها اخر مرة سمعت عن روزاليوسف عملت حملة او عملت شيء او شيء محزن
وطبعا يعني موجود طول الوقت عندك صحفيين عندهم كفاءات وعندهم مواهب بس العبرة في مين اللي ايه اللي بيقود فتحس انه واحد زي احمد الطاهيري ده واداءه وانا معرفهش بشكل شخصي بس بشوف اداءه يعني انه زمان كان طول الوقت فيه صحفيين مخبرين وبيكتبوا تقارير وحاجات كده وبتاعه بس هو بيتعامل باداء المخبر
لهو لما بيدخل التقرير يكتب التقرير يقفل على نفسه المكتب باداء المخبر اللي هو ايه جنان المخروم وهو كل الناس عارفه مخبر بس هو ايه يأنف ان يقول ان انا مخبر وده نموذج موجود في كل المؤسسات الصحفية النوع ده اللي هو ظهر بعهد السيسي واستولى على المؤسسات الصحفية هو اقرب الى الصحفي اللي عنده اداء المخبر
الفج أو اللي بيحلم انه يبقى ظابط يعني حتى تشوف الاداء بتاعه اللي هو ايه نظارة الشمس والا وماسك علبة المربور وحاس انه ايه بيعيد انتاج الظابط الامن الوطني اللي مشغله ونفسه انه يتحول فيه موقعه الى ظابط امن وطني فلا تلاقي له كتابة ولما تقرأ مقاله اللي بيكتبه اذا صح تسميته مقال تحس انه اقرب الى الشخط في اعداء الوطن والنطر فيه المواطنين او على المواطنين يعني فا
مفيش اطلاقا اي مهارة او كفاءة تشفع له غير فكرة العلاقات وغير فكرة انه هو خدام الاسياد فصلطوه في الانتخابات الاخيرة دي انه يتحرش ويعني يتطاول على واحد من رموز العمل النقابي في مصر اللي هو الاستاذ احياء اللي اشل الاستاذ الكبير يعني
اللي تاريخ طويل في الاستقلالية الصحفية وخدمة النقابة وهو يعني من دار التحرير وعنده منوشات كتير جدا في مع كل النقاباء السابقين الحكوميين طبعا هو والاستاذ جلال عارفه
واسماء يعني للعب الدور في العمل النقابي المحترم بس الفكرة في خالد البلشي انه جاي حتى بر الصحافة لانه استقال من روزا ليوسف بر المؤسسات الصحفية وجاي من عالم الصحافة الالكترونية اللي هو في الحقيقة هو المستقبل الحقيقي للصحافة
واللي بتحاول النظام السيسي انه هو يقمعها ويحجبها يعني فالتطاول ده اللي عمله انقلب على السحر على الساحر وعمل حالة من حالات التجيش والحشد اكتر
وتقدر تقول انه عامل مساعد كمان في ما حدث ما هوش العمل الوحيد بس عامل مساعد بس في الآخر انت ما تقدرش تشيل كل هذه التفاصيل من المشهد
تقدرش تشيل كمان من المشهد خصوصية خالد البلشي المهنية دايما انت كنت تلاقي عادة يعني طبعا في المرشحين النقابين او العاملين في العمل النقابي انه ممكن ما يكونوش مهتمين اوي بالعمل الصحفي بنفس القدر
لكن كان في فترة عندنا اسدزة كبار زي الاسد صلاح عيسى وزي الاسد محمود عوض صحفيين كبار نزلوا ساحة العمل النقابي ووصلوا الى مناصب زي وكيل النقابة ولعبوا ادوار في النقابة ونشطوها وحولوها الى منبر من منابر الرأي ومنبر من منابر تطوير المهنة
فمحمود عوض وصلاح عيسى الاتنين ليهم دور في فكرة التدريب المهني وعمل مسابقات للتنافس بين الصحفيين في وقت مبكر وكانت عاملة ومطلعة ودعمة اسماء مهمة جدا
فالفكرة في خالد البلشي انه انت عندك واحد جورنالجي يعني بيقدر يكون صحيفة طبعا من الاشياء المحترمة في خالد البلشي التي تحسب له وممكن يكذب يقولها انا كنت شاهد عليها وشفتها
هو كان رئيس قسم التحيات في الدستور وكان من اسماء مهمة في تجربة الدستور ولكن اصطدم بالسيد إبراهيم عيسى حفاظا رغبة منه في الحفاظ على حقوق الصحفيين والدفاع عنهم
وساب تجربة الدستور وده شيء يدلك على انه رجل يعني ما عندهوش اطلاقا مسومة ولا مهدنة فيما يتعلق بحقوق الصحفيين
ويمكن ان اتكلمت شوية عن الموضوع ده في الحلقة اللي عملتها في رمضان اللي فات عن تجربتي مع الاسلسل إبراهيم عيسى وتجربة الدستور وما بعدها
وكان مرتبط بتجربة رفيعة ومهمة وعظيمة زي تجربة البديل صحيح ما استمرتش كتير بس كانت تجربة واعدة للأسف ما اكتملتش
وكانت من الأحلام المهمة اللي رعاها الدكتور محمد سيد سعيد واحد من أرفع وأعظم الأسماء المحترمة والمستقلة في تاريخ الصحافة والبحث السياسي والعمل كمان السياسي والفكر السياسي في تاريخ مصر
وكلمنا عنه ويستحق كمان الكلام عنه أكتر لكن ما كتبش لهذه التجربة أنها تنجح لأسباب كثيرة منها كمان أسباب لها علاقة بضعف التمويل بالمشاكل في العمل الصح في نفسه في الإدارة في الضخم للرؤوس الأموال
في المنافسة اللي كانت تحصلها في وقت لا يرحم مع صحف زي المصر اليوم والشروق وراها رجال أعمال تقال وداء وما إلى ذلك لكن طلع منها أسماء كتير مهمة جدا مش بس الصحفيين وإنما أدباء وكتاب وحاجة مفتخرة ودور خالد البلشي فيها دور عظيم جدا
ومثلا دين مثلا لخالد البلشي والبديل بطوريطي دي أكبر أجم أعظم حاجة حصلت في حياتي يعني الاشتراك في ثورة يناير
لما أنا فاكر أنه هو كان مرة يوم 25 يناير كانوا عاملين زي تحقيق في البديل عن الأسماء اللي هتنزل في 25 يناير فكلمني خالد البلشي وقال لي انت هتنزل فأنا كان يومها عندي اجتماع في مسلسل
كان طبعا أهل كايرو كان ناجح هاتيك يصيرت دلوقتي حاجة ليه علاقة بأهل كايرو في الفترة دي
فأنا كنت عندي انطباع يعني شديد الاكتئاب والجهامة وعدم يعني الأمل في أي شيء من ساعة المظاهرات اللي حصلت في 2005
وكنت متهيأ لي أنه بقى الناس لازم تنطفط بعد حكاية اللي حصل للصحفيات قدام النقابة وتعريض أحد الصحفيات والاعتداء عليهم وتحرش بيهم
وكان يوم محمط جدا وكذا فقلت له تاني يا خالد يعني تاني هننزل تشوف الكذا ويحصل بقى ضرب وبتاعه وفي الأخر ما حصلش حاجة
وانا يعني مش عارف المرة دي مش قادر أشوف يعني ساعة أرجح برضه بين الأمل واليأس
أتذكر لما مشي بن علي كتبت في المصر اليوم مقالة بعنوان الله حي التاني جاي لكن مش قادر أشوف الكذا فقعد طبعا يبث فيها الحماس
وهو زي ما أنتوا يعني بتشوفوا كده صوره وكتاباته رجل طول الوقت حالم ومتحمس
ويعني فأنا كسفت من حماسه وقلت له طبعا لا خلاص أكيد طبعا هنزل وحنزل في دار الحكمة قريب من البيت
وكنت نازل بأمل انه ما فيش حاجة هتحصل حاطت أدوية السكر في جيبي وعارف انه هيحصل أبضيات واعتقالات وخلاص والدنيا تنفض يعني
ده اللي يمكن يديكوا صورة عن خالد البلشي اللي هو أنا ما أدعيش أن أنا قريب منه على المستوى الشخصي والإنساني
بس طول الوقت كان بالنسبة لي ملهم في فكرة أنه هو يعني يتعرض للضرب والتضييق والحجب ويستمر في المحاولة ويستمر في
وجاي بقى من تراث صحافة يعني مش عايز أنسى أسماء يعني
مستوى حسين عبد الرازق محمد سيد سعيد
ناس جمعوا بين الكفاءة الصحفية وبين الاهتمام النقابي وبين الانتماء للشارع بالمعنى العريض
وبين الأفكار اليسارية البعيدة عن التحجر واللي لها علاقة بالعدلة الاجتماعية ومؤمنة بالحرية ومدركة أهمية الحرية وأهمية الاستقلالية
فشيء مشرف لكن في الوقت نفسه عنده زكاء العمل النقابي لأنه كمان جاي من قلب وكيل نقابة وأميل لجنة حريات
وحواليه طبعا أسماء زي محمد الجرحي وهشام يونس وجمال عبد الرحيم ومحمود كامل ومحمد سعد عبد الحفيظ
أسماء كلها مبشرة ولها دور في العمل النقابي ومش هتكون لقمة سائغة بالنسبة للحكومة ورغبتها أو للنظام
معدش في حكومة وفي نظام للأسف يعني ورغبته في الاستمرار هرس الصحافة وسحقها وفعصها تحت البيادات
لكن كمان مهمتهم مش هتكون سهلة ولذلك خالد البلشي مدرك ده
ويمكن التعبير اللي يلف الدهنه لما حد رفع الشعار التاريخي بتاعه لعاشك فحص صحفيين فهو هتف عاشة وحدة صحفيين
ولما خالد ميري هنقه بالفوز قال كلمات ذكية ومدركة ومسياسة يعني وفهمة
لكن متقدرش تنسى انه عندك نصف الذين شاركوا في الانتخابات مش هؤدنهم اقول كلام سلبي بالضرورة عنهم
لكن ينتمون الى الفكر الاوسع اللي هو بقاله سنين اللي هو مقتنع بانه الصحافة في الاخر ودور النقابة
انها هتجيب للصحفيين هباة وعطايا ومنح او امتيازات من الدولة او من البنوك
وده شيء مشروع ومهم وما حدش يقدر يتعالى عليه بس يمكن الفترة الاخيرة اثبتت انه يا فرحتك بانه يجيلك قرض او انه يجيلك منحة او انه يجيلك علاوة
وانت مهنتك نفسها بتنهار وبتنتهي وده اللي بقى اللي هيواجه خالد البلشي
وبس التعامل مع الناس دي او مع الخوزيء اللي مزرعاله في قلب المجلس ومنهم خزوقها وشير اليه يعني بشكل واضح
اتمنى طبعا ان باقي الاسماء اللي انا معرفهاش يعني انها تلعب دور في ادراك خطورة اللحظة الموجودة على المهنة
اللي مالوش علاقة لا بسياسة ممكن انت تكون في المجلس ومش طايق خالد البلشي ولا طايق الناس بتوع اللي بين تيار الاستقلال وشايفهم مزعجين
وموضوطهم عالي وهيودوك في دهية بس في الاخر لازم تدرك انه انت في موقف وجود على رأي يعني صلاح جايين جالك اوان
ووقفت موقف وجود ده موقف وجود او عدم بالنسبة للمهنة نفسها لان الصحافة المصرية بشكلها القديم
سواء كان وجه مشرق او وجه في مشاكل خلاص هي يعني ماتت والريحة سبقت طلعت انفسها والناس لسه بتكابر
ففي فرصة اخيرة ممكن يكون خالد البلشي والناس اللي معاه يساهموا في انشاء شيء جديد ومختلف
يتعامل مع النقابة بشكل مختلف يفتح ابواب النقابة للصحافيين الحقيقيين
يلعب دور في الارتقاء بالمهنة يلعب دور في موجهة وتحجيم ما يطلق عليه صحافة الترافيك مش بالمنطق الرقابي
ولكن بالمنطق اللي ليه علاقة بفكرة الارتقاء المهني وان النقابة تلعب دور في عمل نوع من انواع الضمير الاعلامي
يعني طبعا كلمة اسيء استخدامها بس حتى بالتوجيه ولفة الانظار الى الممارسات اللي تورطت فيها صحف المفروض
انها كانت صحف كبيرة واسماء ولها تاريخ وبقت حاجة يعني حتى يعني ما تصعبش لا على الكافر ولا على الملحد ولا على الشيطان نفسه
يعني حاجة يعني بائسة جدا يعني لكن هيتوقف على ده طبعا أداء النظام نفسه
هل هيبقى فيه ناس عقلاء يلعبوا لعبة الاحتواء والتوريط ويسبوا ويحرق نفسه في معارك وآزمات
ويخلوا الصحفيين يقولوا ايه ده او في الآخر ياردنا ما كنا اخترنا الاختيار ده والتانين يقولوا لهم بص وجدكوا ستين نيلة
كان في الآخر هيجب لنا التاني كان هيجب لنا مش عارف بدل ايه ستمية جنيه ولا لابتوبات ببلاش
اديكوا قفلتوها علينا اديكوا بتاعة تنيلت اكتر ما احنا متنيلين يقفولوا حاجات تبع البنوك طبعا في الجراب يحاوي
او ممكن يكون ما هو اسوأ انه موجهة بقى ايه واستغلال اللي حصل ده للتسريع بفكرة بيع المؤسسات القومية
بس في الآخر هو مين اللي هيشتري المؤسسات القربانة دي اصلا ومين اللي هيحط فلوس من جيبه يعني لو حد عائل في مؤسسات بهذه الحالة
فالحاصل بعد ما تختفي نشوة النصر واللي هي مهمة ولازم الناس تفرح بانجازها واللي عملته لا ينفي خطورة الحاصل في الصحافة المصرية
وانه الفوز كالد البلشي جاي في ايام شديد صعوبة بالنسبة للمهنة والصحفيين اذا تعاملوا مع اللي حصل ده بوصفه
انه لحظة وعدت ومش هيبنوا عليها ومش هيشتغلوا من اجلها ومش هيقفوا وراء الناس اللي انتخبوهم ويدعموهم ويسندوهم
فيعني ما تبقى من فتات يعني والصحافة المصرية حتى الناس مش هتطولوا
واللي متخيل ان الحكومة المصرية بقية قوي على الصحافة او كذا هي مدركة عدم اهميتها وفيه كلام من جوه النظام بانه جاتهم ستين نيلة والارقام اللي بتيجي من الخسائر المهولة
وعارفين انه في الاخر الموضوع هو ايه هو مواقع انترنت واحسابات على السوشيال ميديا والتلفزيون
فبالتالي بنقص الصحافة دي اللي هتجيب لنا واجع الدماغ ويمكن اللي انفرمي لهم فكرة البعد التاريخي والكلام بس حتى ما عدش بيعني لهم شفنا مجلة الكواكب واللي حصل لها حاجة يتمنها اي دولة عربية ان يبقى عندها حاجة باسم الكواكب
وكان فيه وسائل كتير جدا ودرسات معمولة لقى الابقاء عليها والمكس وتحويل المجلة الى مكان يكسب مش يخسر
لكن هم مش مهتمين بالحاجات دي
في الوقت نفسه ما تقدرش بقى ايه يعني تغفل انه المجلس اللي طالع ده فيه واحد من ابرز رموز انحداث الصحافة
وانا هتكلم عنه تجربتي بشكل شخصي مش اتكلم عنه تجربة حد تاني ولا عشان ايه المثل
اللي هو اسمه عبد الرؤوف خليفة وده جايب يمكن الفين صوت في النقابة
وطبعا ده الدفع قوة الدفع بتاعة الاهرام اللي هم ايه بينزلوا بحالة اهرامية اللي هو في الاخر ابن الاهرام وابن المؤسسة
وحالة يعني مؤسفة جدا يعني
عبد الرؤوف خليفة ده انا كليه تجربة معاه احكيها لكوا واسيب لكوا الحكم عليها يعني
حصلت فيه الفين وعشرة وانا كتبت عنها مقالة في المصر اليوم اسمها فضيحة لن يحاسب عليها احد
وقد يعني صدقها ما تنبأتي بيه في ذلك المقال الحزين يعني
كان بعد اهل كيرو بعد رمضان يمكن باسبوع او اسبوعين وكان مسلسل اهل كيرو تأليفي
واخرج العزيز محمد علي وبطولة الاساد زخالة الصاوي ورانيا يوسف وكندا علوش
مجموعة كبيرة جدا من النجوم يعني مش عايز انسى حد
قصر الدنيا وكان هو الحصان الاسود في رمضان في تلك السنة وخد جوائز كتيرة
هو ومسلسل الجماعة الجزء الاول ومسلسل الحارة
والمسلسلات دي تغلبت على مسلسلات كبار النجوم
اللي يعني تصرف عليها مصاريف مهولة لدرجة انه كان
ما حدش عايز يشتري اهل كيرو وده اللي خلانا بعد ما كنا اتفقنا مع نجوم اسماء كبيرة وكذا
انه نضطر ان احنا يعني بدل ما يبقى خالد الصاوي حوالي اسماء نجوم كبار جدا
فندي الفرصة مثل رانيا يوسف في اول بطولة لها
الفرصة الكندا علوش في اول بطولة لها وقص على ذلك
يعني حتى مثلا زي ما قلت قبل كده في الكلام عن الاسلحة حسين الامام انه ما قدرناش ان احنا نجيب مثلا حسين الامام
معتذرنا له عشان الميزانية وما الى ذلك
ففجأة الاخرام والاخرام دايما في عندها نوع من انواع الرصانة في التعامل مع المسلسلات والافلام
يعني يكتبوا عنهم في صفحتين الفن اللي كان مسيكهم في فترة
السيز محمد صالح وبعد كده نادر عدلي او صفحة مثلا الالهزعة والتلفزيون
محمد صالح كان يكتب كده عمود يعني فيه انضباط غير اداء مثلا الاخبار او الجمهورية او روزا اليوسف او كذا
فجأة صفحة كاملة صفحة مش نص صفحة لا صفحة من فوق كده من البياض للبياض
كلها اشتيمة في اهل كيرو وصفه بقى ايه كتبها الكاتب الصحفي ده عبد الروف خليفة
انه ينتمي للاعمال الدرامية التي تشكل خطرا على دنيان المجتمع ووصفتني بانني منذ عمل التلفزيون الاول
هيمة ايام الضحك والدموع ارتدي نظارة سوداء وصر على ارتدائها ليلة نهار في رحلة بحث مضنية عن واقع يضج بالفساد
طبعا ده اشرف كبير يعني بس هو متخيل ان دي اشتيمها اما في عمل الثاني فقالوا بقى ايه انني اقدم دعوة صريحة لنشر الاحباط بين الناس
واعتنق مفاهيم خاطئة واغلق نوافذ الامل امام الاجيال واحداث المسلسل حولت المجتمع الى بحيرة اسنة
هي اللي حولت المجتمع وعممت الفساد وتجهلت النماذج المشرفة
بعدين في الاخر ايه ان المسلسل تقليد اعمى للاعمال التجارية التي تسعى للربح المادي على حساب القيم
خد بالك ان الكلام ده ده كان في العنوين يعني انا مش واخد كلام من الفقرات لا ده في العنوين
اوكي تمام جابوا نقاط يقولوا الكلام ده ويقولوا ان انا خطر حقيقي على المجتمع
بل واحد فيهم مثلا قالك ايه اعتقد ان ما كتبه مؤلف اهل كيرو من شأنه خلق مجتمع مفكك وغير قادر على التصدي لعيوبه وعلاجها
طبعا تتقلي طب ايه يا عم فيه ايه ما يشتموك ما يهجموك حقهم
بس اصبر بس اصبر لان التقيل جاي ما تستعجلش يعني انك متصور ان انا بقول ان المشكلة ان هو هاجمني يعني
طبعا لا حد يكلمني يخد رأيي كما ينبغي في تحقيق صحفي ولا كلم محمد علي ولا خالد الصاوي
وحتى خالد الصاوي بعد ما ده اتنشر كان نزل على الفيسبوك مجموعة كده كاتعملت للمسلسل
ونشر وقال للناس ردوا انتوا احنا مش هرد ردوا انتوا طبعا الناس يعني سمعوهم اللي فيه الواجب لانه كان المسلسل محقق نجاح كبير
انا الغصة اللي كانت في حلقي ناقد يعني احترمه جدا اسمه الدكتور حسن عطية
وكنت اهتم بما يكتبه كان بيكتب في اخبار النجوم وساعد بيكتب في اسمها شاشاتي
وراجل يعني استاذ في اكاديمية الفنون وشخص محترم جدا
فلما قريت الرأي اللي كاتبه في الاخرام استغربته جدا لانه كاتب كلام يعني من شغل المحاكم تفتيقش يعني
فبعتله رسالة انه انا يعني حزين انه يبقى رأي حضرتك كده وكذا
فلقيته رد علي بالتصال وبيقول لي انا مش فاهم وانت ايه التحقيق اللي انت بتتكلم عنه في رسالتك
فقلت له حضرتك ما قريتش الاخرام قال لي ايه اخرام انا فعلا كلمني حد من الاخرام اسمه عبد الرؤوف خليفة فعلا
وطلب مني ان انا اقول رأيي في المسلسل بس انا قلت له انا ما شفتش المسلسل اصلا انا عليش عذرني يا بلالي
يعني الموسم فيه تلاتين اربعين مسلسل وانا ما كنتش قلت له طبعا عارف ما كنتش متصور ان المسلسل ده يبقى يعني ناجح وكذا
مقارنة بالاسماء الكبرى قال لي لا لا انا كنت محدد خمس ست حاجات هتفرج عليها ويدوبك الوقت يسمح بذلك يعني
بس ناوي ان انا اشوفه وده اللي انا قلته ولما لقيته مصمم على انه ياخد رأيي ويستنطقني
قلت له ازاي اعلق على مسلسل ما شفتوش قلت له استنى لما اتفرج عليه وبعد كده يعني اخد رأيي
فالاستاذ عبد الرؤوف خليفة اللي خايف على مصر والمجتمع اللي انا جاي افككه فبرك رأي الدكتور حسن عطية وكتبه كاملا يعني شوف الجريمة
مش انه مثلا قال كلام عام انه يقول الدكتور حسن عطية ان هذا النوع من الاعمال في حيال بيعملوها الصحفيين اللي هم يعني عايزين
يعملوا وتحريدوا واثارة انه يحط الكلام في سياق عام لا ده كتب على لسانه شتيمة واضحة وصريحة في المسلسل وفيه والبجاحة انه نشرها باسمه
متخيلا انه مش هيجرؤ انه يرد لان دي في الاخر الاهرام محدش يعادي الاهرام فانا صعقت كلمت مجد الجلاد وانا بتكلم عن ناس يعني
احياء يرزقون يعني يقدروا مجد الجلاد رئيس تحرير المصر اليوم الصديق العزيز وكلمته يعني
وقلت له حصل كذا كذا كذا ومجد الجلاد يعني ابن الاهرام بس هو رئيس تحرير المصر اليوم يعني
وقلت له فيه دي نقدين اتنين كان جاء اسمائهم انا بحترمهم الدكتور احمد سخسوخ والاستاذ عبدالغني داودو انا مش على صلة بيهم
فمجد طلب من المحرر الفني المتميز محسن محمود اللي كان يعني من اهم المحررين في صفحات الفن في المصر اليوم انه يتصل بيهم
فمحسن محمود كان قابل .. كلم التلاتة فعلا في اطار تحقيق بيعملوا
فالتلاتة قالوا له انه التصريحات اللي نشرت له نشرتها الاهرام تصريحات محرفة
بل ان الدكتور احمد سخسوخ قال للمحرر عبدالغني داودو كلام رائع عن المسلسل ونفق انه يكون اي حاجة من الكلام اللي تنشر على لسانه
ونفس الحكاية الدكتور حسن عطية اكد نفس الكلام بل وقال له يعني من ساعة ما انا قفلت مع الدكتور حسن عطية ومحسن محمود كلمه
بعدها بكم يوم عشان يعمل التحقيق ده كان شاف اربع حلقات من المسلسل وقال انه عنده انطباع ايجابي انه هيكمل
السيد عبدالغني داود قال ملاحظات ايجابية وقال ملاحظات سلبية لكن ما كانش ليه علاقة بالكلام التحريدي الفجي اللي منشور اللي كتبه عبدالرؤوف خليفة
وطبعا المشرف على الملحق اللي نشر فيه ده كان اسمه واحد اسمه محمد حبوشة انا كنت هاجمته مرة ليه في حاجة بابا انا كتبه عمل اسمه اسكر المولسة كتبت مقالة اسمه تحبيش حبوشة
ردا على مقالة نفاقية كتبها يعني
فما تستبعدش انه ممكن يكون كان ليه دور بوصفه المشرف على الملحق وكذا
وكتبت في المقالة اللي نشرتها في المصر اليوم وطبعا ابرزوها لنكت فضيحة صحفية يعني
انه انا ما تعودتش ان انا رفع قضايا على صحفيين وما كنتش بعمل حكاية دي خالص يعني
لو حد هاجمني بهاجمه خلاص يعني نادرا يعني ما اعتقدش اني عملت ده خالص
اه ما عملتهش قبل كده
فقلت ان انا مع الصديق العزيز عصام سلطان ربنا يفك سجنه كان المحامي بتاعي وبتاع كذا حد من الكبار الصحفيين يعني
منهم ناس للأسف تنكروا له ومبيجبوش سرته دلوقتي ربنا يفك سجنه ويرجعوا الاهل بالسلامة
فوصلنا للصيغة ان احنا نعمل تعويض مدني نطالب بالتعويض المدني لانه ده اهانة للأهرام واهانة للصحافة
وكذا ومقضاة لعبد الرؤوف خليفة والرؤساء يعني
سواء رئيسه محمد حبوشة او اسامة سرايا اللي برضو كان غضبان مني عشان كم مقالة كتبتها يعني
تخيلوا ده كان وضع الاهرام الاهرام الاهرام اللي هو يعني تاريخ عريق من الصحافة في 2010
فبالتالي الناس اللي مستغربة الانحطاط اللي وصل له
ومتحدث لك عن صفحة كاملة مش فقرة وتصفية حسابات بشكل فج وتحريض على كاتب والتهام والتهامات يعني من شغل لزباط امن الدولة
اللي هو مش عارف زعزعة الاستقرار وتفكيك المجتمع وكل الكلام ده
ويطلف في الايام ويبقى عبد الرؤوف خليفة ده هو ممثل الاف الصحفيين في النقابة في الوقت اللي الصحافة بتشكي فيه من انحطاط الصحفي وصحافة الترافك والخطف الاعراض وانتشار الفبركة وانه ما عدش فيه احترام لمهنة الصحافة وكذا
فيعني لك ان تتخيل الوضع اللي وصله الصحافة المصرية دلوقتي فبالتأكيد مش هتكون مهمة خالد البلشي ورفاقه او زملائه يعني اذا هم بعض هيقلق من فكرة ورفاقه سهلة المهمة صعبة جدا
لكن انا متخيل ومتأكد ان هم مش كاشخاص ولكن من وراهم كمان الالف الالفين وكمية صحفي والناس اللي هي ممكن تكون اجبرت على انها تدي الاسوات لمرشح النظام يعني خالد ميري
اللي هو اشياء مؤسف طبعا انه الراجل خالد ميري صحفي شاطر في مجال الاخبار والتحقيقات وكذا لكن كل واحد بيختار وما عندوش الكفاءات السياسية اللي كان مثلا ممكن لحد زي ياسر رزقة مثلا جاي من قلب المؤسسة فيقدر يعمل منورات سياسية
ويبقى عندو قدرة كذا على انه يكتب مقالة رأي سخنا فلفلة هو يعني فاتر الاداء بطبعه يعني ومركز في عالم الاخبار والتحقيقات وده مش عيب يعني
لكن الابعد من الاشخاص سواء شخص خالد ميري او خالد البلش هو فكرة المهنة اللي وصلت الى الحد اللي انا بقول لحضراتكو عليه انها يتم احتقارها بهذا الشكل وتستخدمها لتصفيه حسابات
وطبعا انا كنت متوقع انه لن يحاسب احد وده اللي حصل لم يحاسب احد هل الصحفيين بقى هيدركوا اللحظة اللي هم فيها يعني والأيام السودة اللي هم دخلين عليها مهنيا اللي ممكن تخلي انه ما يبقاش فيه اصلا مهنة ولا مؤسسات ولا مكاسب من اي نوع
اتمنى ان ده يكون حاصل واتمنى انه يتم الالتفاتل لكن المؤكد والذي لا يدع مجالا للشك انه لابد من اداء وتوجيه اسم ايات التحية والتقدير والثناء لالفين وكمية صحفي اللي ادركوا انه اضعف الايمان انه هم ما يفرطوش في اصواتهم
انه انهم يكونوا محترمين وانهم يحترموا مهنتهم وانهم يستردوا نقابتهم وانهم يقولوا للي فاكر نفسه انه بيشجل اشكال المعفنة دي ان انت هتقدر تسيطر على الصحافة وان انت هتقدر تشتري الناس لا انك مش هتقدر تشتري كل حاجة وان انت لازم تتعامل مع الناس باحترام حتى لو انت عايز تدير معهم مفاوضات او تدير معهم لعبة سياسية فتعامل معهم باحترام
تتعاملش معهم باحتقار لانه مش كل الناس من اشكال الاشكال اللي انت بتشغلها بالتليفون وبالسامسونج وبتشخط فيها وبتمسح بكرامتها الارض عشان خزالتك في معركة زي معركة نقابة الصحفين
فلهؤلاء الصحفين كل التحية والتقدير والاحترام والله يعينهم على التحديات وعلى الخوزيق اللي جاية ان شاء الله يفلتوا منها وتفلت منها مهنة الصحافة اللي يعني فرط فيها المصريين واستسهلوا بادراك انها شيء مهم لهم عشان لقمة العيش
مش بس عشان الرأي وعشان حتى الحفاظ على بيوتهم انهم ما يتردوش منها ومرتباتهم انها ما تتخفضش وعشتهم انها تكون عيشة كريمة ومحترمة
شكرا جزيلا لحضراتك وان شاء الله يوم الخميس يعني اول يوم رمضان ايا كان يعني لنا لقاء
ربما يعني تكون الصدفة انه متصل بهذا الموضوع وهيكون عن واحد من رموز مرحلة الانحطاط الصحفي والاعلامي وازاي وصلنا الى ما وصلنا اليه الآن
شكرا جزيلا لحضراتك ويعني شوفكوا على خير وكل سنة وانتوا طيبين وفي احسن حال
سلام عليكم